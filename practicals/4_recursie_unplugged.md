# Unplugged recursie


## Opdracht 1

Een groep gevangenen zit op een rij. De meest rechtse dief, van de voorkant van de rij af gezien, krijgt een beker gevuld met getallen in handen. Zijn taak is om erachter te komen of het getal `42` in de beker zit. Heeft hij gelijk, dan is de hele groep vrij, heeft hij ongelijk, dan blijft de hele groep een jaar langer gevangen. Er zijn wel een paar regels waar de hele groep zich aan moet houden. Doen ze dat niet, falen ze de test automatisch.
1. Elke dief mag maar één getal uit de beker halen. Niemand anders mag dit getal zien. Daarna geeft hij de beker aan degene die rechts van hem zit.
2. Elke dief mag 1 keer True of False fluisteren naar zijn/haar linker buur. De rest van de groep mag dit niet horen.

Met welke strategie kunnen ze dit probleem oplossen?

## Opdracht 2

Een groep gevangenen zit nogmaals op een rij. De meest rechtse dief krijgt een beker in handen gevuld met getallen. Zijn taak is om het hoogste getal te achterhalen. Heeft hij gelijk, dan is de hele groep vrij, heeft hij ongelijk, dan blijft de hele groep een jaar langer gevangen. Er zijn wel een paar regels waar de hele groep zich aan moet houden. Doen ze dat niet, falen ze de test automatisch.
1. Elke dief mag maar één getal uit de beker halen. Daarna geeft hij de beker aan degene die rechts van hem zit.
2. Elke dief mag één getal aan zijn/haar linker buur laten zien.

Met welke strategie kunnen ze dit probleem oplossen?

## Opdracht 3

Een groep gevangenen zit weer op een rij. Dit keer zijn ze geblinddoekt, ze kunnen elkaar dus niet zien en weten niet hoe groot de groep is. De meest rechtse dief krijgt een beker in handen gevuld met papiertjes. Zijn taak is om erachter te komen hoeveel papiertjes er in de beker zit. Heeft hij gelijk, dan is de hele groep vrij, heeft hij ongelijk, dan blijft de hele groep een jaar langer gevangen. Er zijn wel een paar regels waar de hele groep zich aan moet houden. Doen ze dat niet, falen ze de test automatisch.

1. Elke dief mag één papiertje uit de beker halen, Daarna geeft hij de beker aan degene die rechts van hem zit.
2. Elke dief mag één getal fluisteren naar zijn/haar linker buur. De rest van de groep mag dit niet horen.

Met welke strategie kunnen ze dit probleem oplossen?

## Opdracht 4

Een groep gevangenen zit nogmaals op een rij. De meest rechtse dief krijgt een beker in handen gevuld met getallen. Zijn taak is alle getallen bij ekaar op te tellen. Heeft hij gelijk, dan is de hele groep vrij, heeft hij ongelijk, dan blijft de hele groep een jaar langer gevangen. Er zijn wel een paar regels waar de hele groep zich aan moet houden. Doen ze dat niet, falen ze de test automatisch.
1. Elke dief mag maar één getal uit de beker halen. Daarna geeft hij de beker aan degene die rechts van hem zit.
2. Elke dief mag één getal fluisteren naar zijn/haar linker buur. De rest van de groep mag dit niet horen.

Met welke strategie kunnen ze dit probleem oplossen?
