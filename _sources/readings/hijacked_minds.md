# Our minds can be hijacked / Education of a Computer

## Keuze uit twee teksten

Deze week kan je kiezen uit twee teksten:

* Een *oudere* tekst, van de bekende wiskundige en admiraal Grace Hopper (uit de jaren 50 van de vorige eeuw)
* Een *nieuwere* tekst, uit een artikel in de *Guardian* uit 2017.

Je mag zelf kiezen... *of*, als je tijd hebt, kan je beide teksten lezen en er een reactie op geven voor maximaal 5 bonuspunten.

## Tekstkeuze 1: Is technologie verslavend? Nadelig? De moeite waard? Alle drie?

In de herfst van 2017 verscheen er een prikkelend artikel in de Britse *Guardian*, met als titel *'Our minds can be hijacked': the tech insiders who fear a smartphone dystopia*.

Het geeft een overzicht van de verslavendheid van het gebruik van technologie en de mogelijke gevolgen hiervan, zowel positief als negatief. In dit artikel werd in het bijzonder gezocht naar de uitspraken van een aantal makers van deze technologiën.

* [Het artikel in de Guardian: *Our minds can be hijacked*](https://www.theguardian.com/technology/2017/oct/05/smartphone-addiction-silicon-valley-dystopia)
* [Hier is pdf met een lokale kopie (voor als de bovenstaande link niet werkt)](https://github.com/misja/programmeren/raw/master/readings/assets/Our_minds_can_be_hijacked_Guardian_10_06_2017.pdf)

### Vragen bij het artikel over het 'kapen van geesten'

* Welke feiten, meningen of claims uit het artikel vond je verrassend?
* Tristan Harris en Nir Eyal hadden dezelfde begeleider op Stanford, maar hebben nu een hele andere meningen over de ethiek van de "aandachtseconomie". Ben je het meer eens met een van deze meningen dan met de andere? Als dat zo is, leg uit met welke mening je het meer eens bent en verklaar kort waarom. Als je geen mening hebt, leg dan kort uit waarom je nog twijfelt.

Zoals altijd is een kort antwoord dat laat zien dat je de tekst goed hebt gelezen perfect. Lever je overpeinzingen in Gradescope in als `wk7ex0.txt`.

## Tekstkeuze 2: Grace Hopper en hoe computers zouden kunnen leren

De programmeeropgaven van deze week gaan over assembleertalen; vergeleken bij de nauwkeurigheid die nodig is om assembleertaal te schrijven is Python vrijwel natuurlijke taal. De overgang van assembly naar hogere programmeertalen, zoals Python, werd aangemoedigd en verdedigd door Grace Hopper. De tekst van deze week is een kort stukje uit een van haar technische argumenten voor Python, of eigenlijk het programmeren in een hogere programmeertaal; Python bestond natuurlijk nog niet in de jaren 1950. Het artikel komt uit het paper *The Education of a Computer* van admiraal Grace Hopper uit 1952 waarin ze de voor- en nadelen bespreekt van het verzamelen van meerdere instructies (in assembly) in subroutines (herbruikbare functies):

[Kort stukje uit *Education of a Computer* door Grace Hopper](https://github.com/misja/programmeren/raw/master/readings/assets/hopperEducationOfAComputer1952excerpt.pdf)

Het tweede artikel voorziet de uitspraken van Hopper van context door een overzicht van haar carriere te geven:

[Biografisch overzicht van Grace Hopper](http://cs-www.cs.yale.edu/homes/tap/Files/hopper-story.html)
([hier is een lokale kopie van dit overzicht](https://github.com/misja/programmeren/raw/master/readings/assets/Grace_Murray_Hopper.pdf))

### Vragen bij de tekst van Grace Hopper

Beantwoord, nadat je bovenstaande tekst hebt gelezen, de volgende twee vragen in een platte-tekstbestand met de naam `wk7ex0.txt`.

Merk op dat Hopper het woord *subroutine* gebruikt voor iets wat lijkt op wat wij *functies* zouden noemen. Het spanningsveld in die tijd was de vraag of het beter is om te programmeren met individuele instructies (in assembly) of om abstracties (functies of subroutines) te bouwen door de instructies te groeperen.

* In *The Education of a Computer* noemt Hopper twee nadelen van het "gebruik van subroutimes", dus het samenvoegen van berekeningen in herbruikbare functies. Denk je dat deze nadelen nog steeds gelden? Hoe belangrijk zijn ze tegenwoordig?
* Hopper benoemt ook vijf voordelen van het "gebruik van subroutines" in het korte stukje dat hierboven staat. Sommige belangrijke voordelen van hedendaagse hogere programmeertalen, zoals Python, benoemt ze echter *niet*! Beschrijf ten minste één voordeel van hogere programmeertalen dat Hopper niet benoemt in *Education of a Computer*. Dit mag natuurlijk je eigen idee zijn, of je zou een voordeel kunnen gebruiken die genoemd wordt in haar biografie; ze bleef haar argumenten met de jaren verder uitbreiden!

Zoals altijd is een kort antwoord dat laat zien dat je de tekst goed hebt gelezen perfect. Lever je overpeinzingen in als `wk7ex0.txt`.

Uiteindelijk zijn informatici overgehaald en vinden ze nu allemaal dat het samenvoegen van instructies in functies en subroutines waardevoller is dan de controle die je anders over individuele instructies zou hebben. Maar niet zonder slag of stoot!

### Extra teksten

Deze teksten staan hier om je wat achtergrond te geven over bovenstaande tekst; ze zijn geen onderdeel van de opgave.

De eerste link bevat een aantal afbeeldingen en verhalen die beschrijven hoe het programmeren van computers vroeger ging, toen de *ENIAC* werd geprogrammeerd door het inpluggen van kabels.

* [Programming the ENIAC](http://www.columbia.edu/acis/history/eniac.html)

Deze link geeft een diepere kijk op een aantal van de vrouwen die de ENIAC programmeerden:

* [The Women of ENIAC](../assets/womenOfENIAC.pdf)

En de laatste link is naar de volledige tekst van *The Education of a Computer* van Hopper:

* [Volledige versie van *Education of a Computer* van Hopper](https://github.com/misja/programmeren/raw/master/readings/assets/educationOfAComputer.pdf)

## Beide teksten gelezen?

Je kan je reacties op beide teksten in het zelfde bestand zetten. Ze omsluiten de relatie tussen mens en computer... *voor zover we dat nu weten*!
