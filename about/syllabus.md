![](../images/header.jpg)

![](../images/itan_logo_black_wordmark.png) ![](../images/hanze_logo_black_wordmark.png)

# Programmeren

Welkom bij Programmeren!

De leerlijn Programmeren biedt een algemene introductie in informatica én programmeren. Het is een brede oriëntatie door middel van een verscheidenheid aan oefeningen en projecten waar eenvoudige maar ook meer abstracte concepten worden behandeld, van hoe een computer data representeert tot en met het ontwerp van algoritmes, en hoe dit van invloed is op op de technologie die we vandaag de dag gebruiken. Verder zal je de basisprincipes van de programmeertaal Python leren, zodat je jouw kennis gelijk kan toepassen in de praktijk.

Wat je gaat leren:

-   Basisprogrammeervaardigheden in Python
-   Ontwerp-, implementatie-, documentatie- en testvaardigheden
-   Strategieën voor het oplossen van rekenkundige problemen
-   Toepassingen van informatica in de samenleving en de praktijk

Aan het einde van deze cursus zal je in staat zijn om eenvoudige (en soms minder eenvoudige) problemen door een computer te laten oplossen. Twee vaardigheden zullen hier centraal staan, namelijk *computatonial thinking* en Python. In de eerste paar weken staan verschillende oplossingstechnieken centraal en leer je de programmeertaal Python lezen en begrijpen. Daarna komt het echte werk om problemen met een computer op te lossen (en ook Python schrijven!).

Verder is het ook belangrijk om te ontdekken hoe de computer werkt. Wat kan het wel of niet oplossen? Naast getallen of letters kunnen namelijk ook afbeeldingen of geluid gebruikt worden en het is zeker handig om daar ook kennis van te hebben!

## Werkwijze

Elke week is er een hoorcollege dat een nieuw onderwerp introduceert en twee werkcolleges (practica). In de werkcolleges ligt de focus vooral op de programmeervaardigheden en wordt uitleg gegeven en aan opdrachten gewerkt. Elke week is er ook een set aan opdrachten waar aan gewerkt kan worden. Deze zijn verdeeld in drie categorieën:

-   **Opstap**

    Bij deze opdrachten gaat het om begrip van code. In plaats van zelf te gaan programmeren, krijg je code waar je verschillende vragen over zal moeten beantwoorden.

-   **Basis**

    Dit zijn de opdrachten waarvan we verwachten dat je ze kan maken. De focus ligt vooral op korte problemen om de vaardigheden te testen. Heb je er veel moeite mee, dan is het verstandig om eerst de opstap opdrachten te maken. Zijn de basisvragen (te) makkelijk voor jou dan is het verstandig om te kijken naar de context vragen.

-   **In context**

    Dit zijn opdrachten om de geleerde vaardigheden in te zetten in echte problemen. Zo krijg je beter inzicht in hoe de geleerde vaardigheden in de praktijk worden gebruikt. De problemen zijn ook groter en zal je stap voor stap oplossen.

