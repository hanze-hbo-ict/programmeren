![](../images/header.jpg)

![](../images/itan_logo_black_wordmark.png) ![](../images/hanze_logo_black_wordmark.png)

# Programmeren

Welkom bij programmeren!

Aan het einde van deze cursus zal je in staat zijn om simpele problemen door een computer te laten oplossen. Twee vaardigheden zullen hier centraal staan, namelijk *computatonial thinking* en Python. In de eerste paar weken gaan we vooral kijken naar verschillende oplosingstechnieken en de programmeertaal Python om deze te kunnen lezen en begrijpen. Daarna komt het echte werk om problemen met een computer op te lossen.  Daarnaast is het ook belangrijk om te ontdekken hoe de computer werkt. Wat kan het wel of niet oplossen? Naast getallen of letters kunnen namelijk ook afbeeldingen of geluid gebruikt worden en het is zeker handig om daar ook kennis van te hebben.

Elke week is er een hoorcollege dat een nieuw onderwerp introduceert en twee werkcolleges. In de werkcolleges ligt de focus vooal op de programmeervaardigheden en wordt uitleg gegeven en aan opdrachten gewerkt. Elke week is er ook een set aan opdrachten waar aan gewerkt kan worden. Deze zijn verdeelt in drie categoriÃ«n:

-   **Opstap**

    Bij deze opdrachten gaat het om begrip van code. In plaats van zelf te gaan programmeren, krijg je code waar je verschillende vragen over zal moeten beantwoorden.

-   **Basis**

    Dit zijn de opdrachten waarvan we verwachten dat je ze kan maken. De focus ligt vooral op korte problemen om de vaardigheden te testen. Heb je er veel moeite mee, dan is het verstanding om eerst de opstap opdrachten te maken. Zijn de basisvragen (te) makkelijk voor jou dan is het verstandig om te kijken naar de context vragen.

-   **In context**

    Dit zijn opdrachten om de geleerde vaadigheden in te zetten in echte problemen. Zo krijg je beter inzicht in hoe de geleerde vaardigheden in de praktijk worden gebruikt. De problemen zijn ook groter en zal je stap voor stap oplossen.

## Boek

![CS for All](../images/cs_for_all.jpg)

Deze cursus maakt ter ondersteuning gebruik van het boek *CS for All*{cite}`alvarado2019cs`. Alle onderwerpen die worden behandeld komen daar aan bod, inclusief nieuwe problemen, zoals bijvoorbeeld hoe een *music recommender* systeem of een spellchecker zou kunnen werken.
