# Veelgestelde vragen

## Is programmeerervaring nodig?

Nee, we verwachten bij dit vak geen enkele ervaring, je zou het moeten kunnen volgen zonder voorafgaande programmeerkennis. Het is dan natuurlijk wel ten zeerste aan te raden dat je alle hoorcolleges en practica volgt en dat je de tijd neemt om alle opdrachten zorgvuldig te maken. Tijdens de hoorcolleges en practica is verder alle ruimte om vragen stellen!

## Welk boek wordt gebruikt?

We gebruiken het boek van Allen B. Downey, *Think Python* {cite}`downey2024think`. Dit boek is online te vinden op [https://allendowney.github.io/ThinkPython/](https://allendowney.github.io/ThinkPython/).

We hopen dat je het boek blijft lezen naast alle werkcolleges. Daarnaast bevat het een groot aantal interactieve oefeningen waar tijdens werkcolleges naar zullen verwijzen.

## Welke software is nodig?

We gebruiken Python, versie 3. Je kan Python installeren zoals beschreven in de practicuminstructies, of je kan een andere installatie gebruiken. Zorg in het laatste geval er in ieder geval voor dat je een recente Python versie hebt (versie 3.9 of hoger). Daarnaast heb je een teksteditor of IDE nodig. Je kan VSCode gebruiken, de editor die wij aanbevelen, maar ook hier mag je een andere gebruiken, het is niet verplicht! Vraag jouw practicumdocent om hulp als het installeren van VSCode problemen geeft.

## Welke colleges zijn er?

Elke week zij er drie werkcolleges. Tijdens het eerste werkcollege zal een introductie gegeven worden van het onderwerp van deze week en in de volgende werkcolleges ga je onder begeleiding bezig met de verdere opgaven van die week en is er natuurlijk volop gelegenheid voor het het stellen van vragen. De practicumdocent kan ook extra informatie of een mini-college geven als dit nodig is.

## Zijn colleges verplicht?

Nee, aanwezigheid is bij de werkcolleges Programmeren niet verplicht. Het wordt wél aangeraden de colleges en practica te bezoeken. We behandelen veel onderwerpen en met elk college volgt een introductie van het onderwerp en kijken we terug op sommige opgaven van de week. En vaak worden ook hints gegeven die je direct kan gebruiken bij het maken van de opgaven!

Maak gebruik van de werkcolleges om een begin te maken met de opgaven en vooral ook om vragen te stellen over andere opdrachten. Gebruik het ook als een vast moment om naar de campus te komen en anderen te treffen en samen te werken, dit kan je ook helpen om in een studieritme te komen.

## Waar staan de opdrachten?

Je kan de opdrachten per week in het [werkboek](https://hanze-hbo-ict.github.io/programmeren/) vinden. Op Blackboard vind je meer praktische informatie, bijvoorbeeld eventuele mededelingen.

## Moet ik de opdrachten maken?

Nee, de opdrachten zijn niet verplicht. We raden je wél aan ze te maken want naast dat ze een goede oefening zijn, zijn het allemaal opdrachten die een klein (of groter) probleem van het vakgebied behandelen. Ze helpen jou een beter begrip te krijgen van wat programmeren (of 'computer science') is en het helpt je de praktische vaardigheden op te doen en een manier van denken te ontwikkelen.

## Hoe kan ik opdrachten laten controleren?

Gebruik hier de werkcolleges voor waar jij jouw oplossingen kan bespreken. De antwoorden op de opgaven kan je ook in het [werkboek](https://hanze-hbo-ict.github.io/programmeren/) vinden.

## Mag ik samenwerken?

Ja, heel graag zelfs! Probeer dan ook momenten te vinden waar je samen achter het scherm zit om de opdrachten op te lossen. Op afstand zou dit ook kunnen met bijvoorbeeld [LiveShare](https://code.visualstudio.com/learn/collaboration/live-share).

## Hoe wordt dit vak beoordeeld?

Je maakt een tentamen waarbij vaardigheden die behandeld zijn tijdens het vak aan bod komen. Dit tentamen moet je met een voldoende afronden.

## Hoe kan ik herkansen?

Het tentamen kan je in de volgende periode herkansen.
