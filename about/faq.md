# Veelgestelde vragen

## Is programmeerervaring nodig?

Nee, we verwachten bij dit vak geen enkele ervaring, je zou het moeten kunnen volgen zonder voorafgaande programmeerkennis. Het is dan natuurlijk wel ten zeerste aan te raden dat je alle hoorcolleges en practica volgt en dat je de tijd neemt om alle opdrachten zorgvuldig te maken. Tijdens de hoorcolleges en practica is verder alle ruimte om vragen stellen!

## Welk boek wordt gebruikt?

We gebruiken het boek van Alvarado en Dodds, *CS for All* {cite}`alvarado2019cs`. Dit boek kan via [Studystore](https://www.studystore.nl/) of anders besteld worden. Je kan het ook online via [Redshelf](https://www.redshelf.com/) kopen. We weten van een link naar een wat oudere onlineversie via de Wayback Machine en die versie zal vermoedelijk in grote lijnen overeenkomen met het boek, maar dat kan natuurlijk niet worden gegarandeerd.

We hopen dat je het boek blijft lezen, het vat steeds samen wat we tijdens de hoorcollege's en opgaven behandelen. Daarnaast behandelt ook andere interessante problemen waar wij verder geen tijd voor hebben, bijvoorbeeld hoe een spellchecker werkt of een *music recommender* systeem als Spotify. We weten zeker dat je dit boek na deze cursus ook nog af en toe zal openslaan!

## Welke software is nodig?

We gebruiken Python, versie 3. Je kan Python installeren zoals beschreven in de practicuminstructies, of je kan een andere installatie gebruiken. Zorg in het laatste geval er in ieder geval voor dat je een recente Python versie hebt (versie 3.9 of hoger). Daarnaast heb je een teksteditor of IDE nodig. Je kan VSCode gebruiken, de editor die wij aanbevelen, maar ook hier mag je een andere gebruiken, het is niet verplicht! Vraag jouw practicumdocent om hulp als het installeren van VSCode problemen geeft.

## Welke colleges zijn er?

Elke week is er één college en deze wordt voor iedereen tegelijk gegeven. Daarnaast zijn er elke week twee practica. Tijdens het practicum ga je bezig met de practicumopdracht van die week en is er gelegenheid voor het het stellen van vragen over de onderwerpen en opgaven. De practicumdocent kan ook extra informatie of een mini-college geven als dit nodig is.

## Zijn colleges en practica verplicht?

Nee, aanwezigheid is bij de colleges en practica van Programmeren niet verplicht. Het wordt wél aangeraden de college's en practica te bezoeken. We behandelen veel onderwerpen en met elk college volgt een introductie van het onderwerp en kijken we terug op sommige opgaven van de week. En vaak worden ook hints gegeven die je direct kan gebruiken bij het maken van de opgaven!

Maak gebruik van de practica om een begin te maken met de opgaven en vooral ook om vragen te stellen over andere opdrachten. Gebruik het ook als een vast moment om naar de campus te komen en anderen te treffen en samen te werken, dit kan je ook helpen om in een studieritme te komen.

## Waar staan de opdrachten?

Je kan de opdrachten per week in het werkboek vinden. Op Blackboard vind je meer praktische informatie, bijvoorbeeld eventuele mededelingen.

## Moet ik de opdrachten maken?

Nee, de opdrachten zijn niet verplicht. We raden je wél aan ze te maken want naast dat ze een goede oefening zijn, zijn het allemaal opdrachten die een klein (of groter) probleem van het vakgebied behandelen. Ze helpen jou een beter begrip te krijgen van wat programmeren (of 'computer science') is en het helpt je de praktische vaardigheden op te doen en een manier van denken te ontwikkelen.

## Hoe kan ik opdrachten laten controleren?

Gebruik hier de practica voor waar jij jouw oplossingen kan bespreken. Ook worden wekeleijks inloopmomenten georganiseerd waar je tercht kan met al jouw vragen.

## Mag ik samenwerken?

Ja, heel graag zelfs! Probeer dan ook momenten te vinden waar je samen achter het scherm zit om de opdrachten op te lossen. Op afstand zou dit ook kunnen met bijvoorbeeld [LiveShare](https://code.visualstudio.com/learn/collaboration/live-share).

## Hoe wordt dit vak beoordeeld?

Je maakt een tentamen waarbij vaardigheden die behandeld zijn tijdens het vak aan bod komen. Dit tentamen moet je met een voldoende afronden.

## Hoe kan ik herkansen?

Het tentamen kan in de volgende periode herkanst worden.
